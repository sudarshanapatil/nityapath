[12:43 pm, 21/01/2020] Prashant Bhau Kharpada: ३) मी तंव अनंत अपराधी । कर्महीन मतिमंदबुध्दि । तुज म्यां आठविलें नाही कधीं । वाचे कृपानिधी मायबापा ॥१॥
नाहीं ऐकिलें गाइलें गीत । धरिली लाज सांडिलें हीत । नावडे पुराण बैसले संत । केली बहुत परनिंदा ॥धृ॥ 
नाहीं केलाआतां पावेन सकळ सुखें । खादलें कदा तें न देखें । अवघें सरलें पारीखें ।  सकळ देखें माहियेर ॥१॥ 
जवळीं विठ्ठल रखुमाई । बहीन बंधु बाप आई । सकळ गोताचीच साई । पारीखें काई ऐसें नेणिजे ॥धृ॥
जगदाकारी झाली सत्ता । वारोनि गेली पराधीनता ।  अवघें आपुलेंचि आतां ।  लाज आणि चिंता दुरावली ॥३॥
वावरे इच्छावसे घरीं । आपुले सत्तेचे माहेरीं । करवी तैसे आपण करी । भीड न धरीं चुकल्याची ॥४॥
सोसिला होता सासुरवास । बहुतांचा बहुत दिवस। बहु कामें पुरविला षोस । आतां उदास आपुल्या तें ॥५॥ करविला परोपकार । नाहीं दया आली पीडितां पर । करुं नये तो केला व्यापार । वाहिला भार कुटुंबाचा ॥३॥ 
नाहीं केलें तिर्थाचें भ्रमण । पाळिला पिंड कर चरण । नाहीं संतसेवा घडलें दान । पूजावलोकन मूर्तीचें ॥४॥
असंगसंग घडले अन्याय । बहुत अधर्म उपाय । न कळे हित करावें तें काय । नये बोलूं आठवूं तें ॥५॥
आप आपण्या घातकर । शत्रु झालों मी दारोदार । तूं तंव कृपेचा सागर । उतरी पार तुका म्हणे ॥६॥
[1:25 pm, 21/01/2020] Prashant Bhau Kharpada: ४) 
करीती कवतुक लाडें । मज बोलविती कोडें । मायबाप उत्तरें गोडें । बोलें बोबडें पुढें तुका ॥६॥
[7:13 pm, 21/01/2020] Prashant Bhau Kharpada: ५) सर्व सुखाचिया आशा जन्म गेला । क्षण एक मुक्ती यज्ञ नाहीं केला । हिंडतां दिशा शीण पावला । माया वेष्टिला जीव माझा ॥१॥
माझें स्वहित नेणती कोणी । कांहींच न करीती मजवांचुनी  । सज्जन तवं सुखाची मांडणी नेणती कोणी आदि अंत ॥धृ॥
काय सांगों गर्भींची यातना । मज भोगितां नारायणा । मांस मळ मूत्र जाणा । तुज क्षणाक्षणा ध्यात असें ॥३॥
मज चालतां प्रयाणकाळीं । असतां न दिसती जवळी । मृत्तिके मृत्तिका कवळी । एकले मेळीं संचिताचे ॥४॥
आतां मज ऐसें करीं गा देवा । काहीं घडे तुझी चरणसेवा । तुका विनवीतसे केशवा । चालवीं दावा संसारें ॥५॥
[11:49 pm, 21/01/2020] Prashant Bhau Kharpada: ६) अगा ए सावळ्या सगुणा । गुणनिधिनाम नारायणा । आमची परीसा विज्ञापणा । सांभाळी दीना आपुलिया ॥१॥
बहु या उदराचे कष्ट । आम्हासी केलें कर्मभ्रष्ट । तुमची चुकविली वाट । करीं वटवट या निमीत्तें ॥धृ॥
जालों पांगिला जनासी । संसाराची आंदणी दासी । न कळे कधीं सोडविसी । दृढपाशीं बहु बांधलों ॥३॥ 
येथें तों नये आठव कांही । विसावा तो क्षण एक नाहीं । पडिलो आणिके प्रवाहीं । हित तों काहीं दिसे चि ना ॥४॥
जीवित्व वेचलों वियोगें । हिंडतां प्रवास वाउगें । काहीं व्याधि पीडा रोगें । केलिया भोगें तडातोडी ॥५॥
माझा मीं च झालों शत्रु । कैचा पुत्र दारा कैचा मित्रु । कासया घातला पसरु । अहो जगद्गुरु तुका म्हणे ॥६॥
[12:04 am, 22/01/2020] Prashant Bhau Kharpada: ७) आता मज धरवावी बुद्धी । येथूनि परतवावी बुद्धी । घ्यावें सोडवूनी कृपानिधी । सांपडलो संधीं काळचक्रीं ॥१॥
करिसील तरी नव्हे काई । राईचा डोंगर पर्वत राई । आपुले करुणेची साई । करीं वो आई मजवरी ॥धृ॥
मागील काळ अज्ञानपणें । सरला स्वभावें त्या गुणें । नेणें आयुष्य होतें उणें । पुढील पेणें अंतरलों ॥३॥
आता मज वाटतसे भय । दिवसेंदिवस चालत जाय । येथें म्यां येऊनी केलें काय । नाहीं तुझे पाय आठविले ॥४॥ 
करुनी अपराध क्षमा । होतील केले पुरुषोत्तमा । आपुले नामीं द्यावा प्रेमा । सोडवीं भ्रमापासूनियां  ॥५॥
हृदय वसो तुमच्या गुणीं । ठाव हा पायापें चरणीं । करुं हा रस सेवन वाणी । फिटे तों धणी तुका म्हणे ॥६॥
[12:21 am, 22/01/2020] Prashant Bhau Kharpada: ८) जेणें हा जीव दिला दान । तयाचें करीन चिंतन । जगज्जीवन नारायण । गाईन गुण तयाचे ॥१॥
जो या भीवरेच्या तीरीं । कट धरुनियां करीं । पाउलें समचि साजिरीं अंतरी धरुनी राहिन ॥धृ॥
जो या असुरांचा काळ । भक्तजनप्रतिपाळ । खेळे हा लाघवें सकळ । तयाच्या भाळ पायांवरीं ॥३॥
जो या गोपाळांच्या मेळीं । खेळु खेळे वनमाळी । रसातळा नेला बळी । राहे पाताळीं स्वामी माझा ॥४॥
जो हा लावण्य पुतळा । जयाचे अंगी सकळ कळा । जयाचे गळां वैजयंती माळा । तया वेळोवेळां दंडवत ॥५॥
जयाचें नाम पाप नासी । लक्ष्मी ऐसी जयाची दासी । जो हा तेजःपुंज राशी । सर्वभावें त्यासी तुका शरण ॥६॥
[12:41 am, 22/01/2020] Prashant Bhau Kharpada: ९) काय मी उद्धार पावेन । काय कृपा करील नारायण । ऐसें तुम्ही सांगा संतजन । करा समाधान चित्त माझें ॥१॥
काय हें खंडईल कर्म । पारुषतील धर्माधर्म । कासयानें तें कळेल वर्म । म्हणऊनी श्रम वाटतसे ॥ धृ॥
काय हे स्थिर राहेल बुद्धी । कांही अरीष्ट नयेल की मधीं । धरीलें जाईल तें सिद्धी ।शेवट तो कधीं मज न कळे ॥३॥
काय ऐसे पुण्य होईल गांठी । घालीन पायीं देवाचे मिठी । मज तो कुरवाळील जगजेठी । दाटईन कंठी सद्गदित ॥४॥
काय हे निवतील डोळे । सुख तें देखोनि सोहळे । संचित कैसें तें न कळे । होतील डोहळे वासनेसीं ॥५॥
ऐसी चिंता करी सदा सर्वकाळ । रात्रंदिवस हेचि तळमळ । तुका म्हणे नाहीं आपुलें बळ । जेणे फळ पावेन निश्चयेंसी ॥६॥
[1:01 am, 22/01/2020] Prashant Bhau Kharpada: १०) तूंचि अनाथाचा दाता । दुःख मोह नासावया चिंता । शरण आलो तुज आतां ।  तारी कृपावंता मायबापा ॥१॥
संतसंगति देईं चरणसेवा । जेणें हा तुझा विसर पडावा । हाची भाव माझिया जिवा ।पुरवी देवां मनोरथ ॥धृ॥
मज भाव प्रेम देईं प्रिती । गुण नाम वर्णावया स्तुती । विघ्ना सोडवूनि हाती । विनंती माझी परसावी हे ॥३॥
आणिक कांहीं नाही मागणें । सुखसंपत्तीराज्यचाड धनें । सांकडे न पडे तुज जेणें । दुजे भक्तीवीन मायबापा ॥४॥
जोडोनि कर पायीं ठेवितों माथा । तुका विनवी पंढरीनाथा । रंगी वोढवावी रंगकथा । पुरवीं मनोरथा मायबापा ॥५॥
[9:30 am, 22/01/2020] Prashant Bhau Kharpada: ११) सेंदरीं हेंदरीं दैवतें । कोण तीं  पूजी भुतेंखेतें । आपुल्या पोटा जीं रडतें । मागती शितें अवदान ॥१॥ 
आपुले इच्छे आणिकां पीडी । काय तें देईल बराडी । कळों ही आली तयाची जोडी । अल्प रोकडी बुद्धी अधिरा ॥धृ॥
दासीचा पाहुणेर उखितें । धनी देई आपुल्या हातें । करुणाभाषण उचितें । हें तों रितें सतत शक्तीहीन ॥३॥
काय तें थिल्लरीचें पाणी । ओठ न भिजे न फिटे धणी । शीण तरी आदीं अवसानीं । क्षोभें पुरश्चरणीं दीलें फळ ॥४॥
विलेपनें बुजविती तोंड । भार खोळ वाहाती उदंड । करविती आपाआपणयां दंड । ऐसियास भांड म्हणे देव तो ॥५॥
तैसा नव्हे नारायण । जगव्यापक जनार्दन । तुका म्हणे त्याचें करा चिंतन । वंदूं चरण येती सकळ ॥६॥
[10:07 am, 22/01/2020] Sudarshana Patil: 🙏🏻
[8:36 pm, 22/01/2020] Prashant Bhau Kharpada: १२) विषयओढीं भुलले जीव । आतां यांची कोण करील कींव । नुपजे नारायणीं भाव । पावोनि ठाव नरदेह ॥ १॥
कोण सुख धरीलें संसारीं । पडोनि काळाचे आहारीं । माप या लागलें शरीरीं । झालियावरी सळे ओढती ॥धृ॥
बापुडीं होतील शेवटीं । आयुष्यासवें झालिया तुटी । भोगिलें मागें पुढें ही कोटी । होईल भेटी जन्मासी ॥३॥
जुंतिलें घाणां बांधोनि डोळे । मागे जोडी आर तेणेंही पोळे । चालिलों किती तें न कळे । दुःखे आरंबळे भुक तहान ॥४॥
एवढें जयाचें निमित्त । प्रारब्ध क्रियमाण संचित । तें हें देह मानूनि अनित्य । न करिती कां नित्य नामस्मरण ॥५॥
तुका म्हणे न वेंचतां मोल । तो हा यासी महाग विठ्ठल ।  वेंचितां फुकाचे बोल । केवढें खोल अभागियां ॥६॥
[6:22 am, 23/01/2020] Prashant Bhau Kharpada: १३) आले हो संसारा तुम्ही एक करा ।मुक्तिमारग हळूचि धरा । काळदंड कुंभयातना थोरा । कां रे अघोरा दचकसी ना ॥१॥
नाहीं त्या यमासी करुणा । बाहेर काढितां कुडी प्राणा । ओढाळ सांपडे जैसें धान्या (धन्या) । चोर यातना धरिजे तो ॥धृ॥
नाहीं दिले पावईल कैचा । चालता पंथें तेणें वळसा । नसेल ठाऊकें ऐसा तो कैसा । नेती बंद जैसा धरोनियां ॥३॥
क्षण एक नागीवा पायीं । न चलवे तया करीतां काहीं  सोई । ओढिती कांटवण अग्निस्तंभ कवटाळिती ॥४॥
देखोनि अंगें कांपती तये नदीमाजी चालविती । लागे ठाव ना न चलवे बुडविती । वरी मारिती यमदंड ॥५॥
तहानभूक न सहावे  वेळ । तो राखिती किती एक काळ । पिंड पाळूनि कैसा शितळ । तो तप्तभूमीं ज्वाळ लोळविती ॥६॥
म्हणऊनि करा कांहीं सायास । व्हावेल तरी व्हारे उदास । करवेल तर करा नामघोष । सेवा भक्तीरस तुका म्हणे ॥७॥
[7:26 am, 23/01/2020] Prashant Bhau Kharpada: १४) न बोलसी तेंही कळलें देवा । लाजसी आपुलिया नांवा ।  मी घालीत नाही गोवा । भीड केशवा कासयाची ॥१॥
उतरीं आपुला हा भार । मजशीं बोलोनि उत्तर । माझा तुज नव्हे अंगिकार । मग विचार करीन मी ॥धृ॥
दात्या आणि मागत्यासी । धर्मनीति तरी बोलिली ऐसी यथानुशक्ति ठाकेल तैसी । बाधी दोघांसी विन्मुखता ॥३॥
म्हणोनि करीतो मी आस । तुझिया वचनासी वास । धीर हा करुनि सायास । न टळे नेमास आपुलिया॥४॥
तुझें म्यां घेतल्यावांचुन । येथूनि न वजें वचन । हाचि माझा नेम सत्य जाण । आहे नाहीं म्हण तुका म्हणे  ॥६॥
[8:24 am, 23/01/2020] Prashant Bhau Kharpada: १५) आतां मी न पडें सायासीं । संसारदुःखाचिये पाशीं । शरण रीघेन संतांसी । ठाव पायांपाशीं मागेन त्यां ॥१॥
न कळें संचित होते काय । कोण्या पुण्यें तुझे लाधती पाय । आता मज न विसंबे वो माय । मोकलूनि धाय विनवीतसें ॥धृ॥
बहुत जाचलों संसारें । मोहमायाजालाच्या विखारें । त्रिगुण येताती लहरें । तेणें दुःखें थोर आक्रंदलों ॥३॥ 
आणिक दुःखे सांगों मी किती । सकळ संसाराची स्थिती । न साहे पाषाण फुटती । भय कांप चित्तीं भरलासे ॥४॥ 
आतां मज न साहावे सर्वथा । संसारंगधीची हे वार्ता । झालों वेडा असुनि जाणता । पावे अनंता तुका म्हणे ॥५॥
[9:25 am, 23/01/2020] Prashant Bhau Kharpada: १६) आतां तुज कळेल तें करीं । तारीसी तरी तारीं मारीं । जवळी अथवा दुरी धरीं । घाली संसारीं अथवा नको ॥१॥
शरण आलों नेणतपणें । भाव आणि भक्ती कांहींच नेणें । मतिमंद सर्व ज्ञानें । बहु रंक उणे रंकाहुनी ॥धृ॥ 
मन स्थिर नाहीं माझिये हातीं । इंद्रियें धांवतां नावरती । सकळ खुंटलिया युक्ती । शांति निवृत्ती जवळी नाहीं ॥३॥
सकळ निवेदिला भाव तुझिये पायीं ठेविला जीव । आतां करी फळे तो उपाव । तूंचि सर्व ठाव देवा माझा ॥४॥
राहिलों धरुनि विश्वास । आधार नेटीं तुझी कास । आणिक नेणें मी सायास । तुका म्हणे यास तुझें उचित ॥५॥
[11:07 pm, 23/01/2020] Sudarshana Patil: 🙏🏻
[12:28 am, 24/01/2020] Prashant Bhau Kharpada: १७) देवा तुं कृपा करुणासिंधु । होसी मायबाप आमचा बंधु । जीवनसिद्धि साधनसिंधु तोडिसी भवबंधु काळपाश ॥१॥ 
शरणागतां वज्रपंजर । अभयदाना तूं उदार । सकळां देवा तूं अगोचर । होसी अविकार अविनाशी ॥धृ॥ 
भागलीं स्तुति करीतां फार । तेथें मी काय तें गव्हार । जाणावया तुझा विचार । नको अंतर देऊं आतां ॥३॥
नेणें भाव परि म्हणवितों तुझा । नेणें भक्ती परि करितों पुजा । आपलिया नामाचिया काजा । तुज केशीराजा लागे धांवणें ॥४॥
तुझिया बळें पंढरीनाथा । झालो निर्भर  तुटली व्यथा । घातला भार तुझिया माथां । न भीं सर्वथा तुका म्हणे ॥५॥
[12:28 am, 24/01/2020] Sudarshana Patil: 🙏🏻
[6:37 pm, 24/01/2020] Prashant Bhau Kharpada: १८) कोण सुख धरोनि संसारीं । राहों सांग मज बा हरी । अवघ्या नाशिवंता परी । थिता दुरी तूंही अंतरसी ॥१॥ 
प्रथम केला गर्भी वास । काय ते सांगावे सायास । दुःख भोगिले नवही मास । आलों जन्मास येथवरी ॥धृ॥ 
बालपण गेलें नेणतां । तारुण्यदशे विषयव्यथा । वृद्धपणीं प्रवर्तली चिंता । मरे मागुता जन्म धरीं ॥३॥
क्षण एक तो ही नाहीं विसांवा । लक्ष चौरयांशी घेतल्या धांवा । भोवंडिती पाठीं लागल्या हावां । लागो आगी नांवा माझ्या मीपणा ॥४॥
आतां पुरे ऐसी भरोवरी । रंक होऊनि राहेन द्वारीं । तुझा दास मी दीन कामारी । तुका म्हणे करीं कृपा आतां ॥५॥
[6:57 pm, 24/01/2020] Prashant Bhau Kharpada: १९) सुख या संत समागमें । नित्य दुणावे तुझिया नामें । दहन होतीं सकळ कर्में । सर्वकाळ प्रेमें डुल्लतसों ॥१॥
म्हणोनि नाहीं काहीं चिंता । तूंचि आमुचा मातापिता । बहिणी बंधु आणि चुलता । आणिकां गोतां सर्वांठायीं ॥धृ॥
ऐसा हा कळला निर्धार । माझा तुज न पडे विसर । अससी देऊनियां धीर । बाह्य अभ्यंकर मजजवळी ॥३॥
दुःख तें कैसें नये स्वप्नासी । भुक्तिमुक्ति झाल्या कामारी दासी । त्यांचे वर्म तु आम्हांपाशीं । सुखें राहीलासी प्रेमाचिया ॥४॥
जेथें तुझ्या कीर्तनाचा घोष । जवळी पापें पळती दोष । काय तें उणें आम्हा आनंदास । सेवूं ब्रह्मरस तुका म्हणे ॥५॥
[7:14 pm, 24/01/2020] Prashant Bhau Kharpada: २०) न पवे सन्निध वाटते चिंता । वरि या बहुतांशी सत्ता । नुगवे पडत जातो गुंता । कर्मा बळिवंता सापडलों ॥१॥
बहु भार पडियेला शिरीं । मी हें माझें मजवरी । उघड्या नागविलों चोरीं । घरींच्याघरीं जाणतजाणतां ॥धृ॥
तुज मागणें इतुलें आतां । मज या निरवावें संतां । झाला कंठस्फोट आळवितां । उदास आतां न करावें ॥३॥
अति हा निकट समय । मग म्यां करावें तें काय । दिवस गेलिया ठाकईल छाय उरईल हाय रातिकाळीं ॥४॥
होईल संचिताची सत्ता । अंगा येईल पराधीनता । ठाव तो न दिसे लपतां । बहु चिंता प्रवर्तली ॥५॥
ऐसिया संकटाचे संधी । धाव घालावी कृपानिधी । तुका म्हणे माझी बळबुद्धी । सकळ सिद्धी पाय तुझे ॥६॥
[8:13 pm, 24/01/2020] Sudarshana Patil: 🙏🏻
[7:50 am, 25/01/2020] Prashant Bhau Kharpada: २१) देवा तूं आमचा कृपाळ । भक्तप्रतिपाळ दीनवत्सल । माय तूं माऊलीं स्नेहाळ । भार सकळ चालविसी ॥१॥
तुज लागली सकळ चिंता । राखणें लागे वांकडें जातां । पुढतीं निरविसी संतां । नव्हे विसंबतां धीर तुज ॥धृ॥ आम्हां भय चिंता नाहीं धाक । जन्ममरण काहीं एक । झाला इहलोकीं परलोक । आलें सकळिक वैकुंठ ॥३॥
न कउळे दीवस कीं राती । अखंड लागलीसे ज्योती । आनंदलहरीची गती  वर्णूं मी कीती तया सुखा ॥४॥
तुझिया नामाची भूषणें । तोयें मज लेवविलीं लेणें । तुका म्हणे तुझिया गुणें । काय तें उणें एक आम्हां ॥५॥
[8:55 am, 26/01/2020] Prashant Bhau Kharpada: २२) आतां धर्माधंर्मी कांहीं उचित । माझें विचारावें हित । तुज मी ठाउका पतित । शरणागत परि झालो ॥१॥
येथें राया रंक ऐकी सरी । नाहीं भिन्नाभिन्न तुमच्या घरीं । पावलो पाय भलत्या परी । मग बाहेरी न घालावें ॥धृ॥
ऐसें हें चालत आलें मागें । नाहीं मी बोलत वाउगें । आपुलिया पडिल्या प्रसंगें । कीर्ती हे जगें वाखाणिजेती ॥३॥
घालोनियां माथां बैसलों भार । सांडीला लौकिक व्यवहार । आधीं हें विचारीली थार । अविनाशपर पद ऐसें ॥४॥
येथें एक वर्म पाहिजे धीर । परी म्यां लेखिलें असार । देह हा नाशिवंत जाणार । धरिलें सार नाम तुझें ॥५॥
केलीं आराणुक सकळां हातीं । धरावें तें धरिलें चित्तीं । तुका म्हणे सांगितले संतीं । देईं अंती ठाव मज देवा ॥६॥
[7:44 am, 27/01/2020] Prashant Bhau Kharpada: २३) बरवें झालें आलों या जन्मासी । जोड जोडिली मनुष्यदेहाऐसी । महालाभाची उत्तम रासी । जेणें सर्व सुखासी पात्र होईजे ॥१॥ 
दिलें इंद्रियें हात पाय कान । डोळे मुख बोलावया वचन । जेणें तूं जोडसी नारायण । नासे जीवपण भवरोग ॥धृ॥
तिळें तिळें पुण्य सांचा पडे । तरि हें बहुतां जन्मीं जोडे । नाम तुझें वाचेसी आतुडे । समागम घडे संतांचा ॥३॥
ऐसिये पावविलों ठायीं । आंता मी काय होऊं उतराई । येवढा जीव ठेवीन पायीं । तूं वो माझे आई पांडुरंगे ॥४॥
फेडिला डोळियांचा कवळ । धुतला गुणदोषांचा मळ । लावूनि स्तनीं केलों शीतळ । निजविलों बाळ निजस्थानीं ॥५॥
नाहीं या आनंदासी जोडा । सांगतां गोष्टी लागती गोडा । आलासी आकारा आमुच्या चाडा । तुका म्हणे भिडा भक्तिचिया ॥६॥
[3:27 pm, 27/01/2020] Prashant Bhau Kharpada: २४) अल्प भाव अल्प मति । अल्प आयुष्य नाहीं हातीं । अपराधाची वोळिलों मूर्ती । अहो वेदमूर्ति परियेसा ॥१॥
किती दोषा देऊं परिहार । गुणदोषें मळिलें अंतर । आदि वर्तमान भविष्याकार । लागे अंतपार ऐसें नाहीं  ॥धृ॥
विविध कर्म चौरयांशी फेरा । त्रिविध भोग या शरीरा । कर्मकोठार पांजरा । जन्म जरा मरण सांठवणम ॥३॥
जीवा नाहीं कुडीचें लाहातें । ये भिन्न भिन्न पंचभूतें । रचतें खचतें संचितें । असार रिते फलकट ॥४॥
पुत्र पत्नी सहोदर । मायबाप गोताचा पसर । मिळती काष्टें लोटतां पूर । आदळे दूर होती खल्लाळीं ॥५॥
म्हणोनि नासावें अज्ञान । इतुकें करीं कृपादान । कृपाळू तूं जनार्दन । धरुनि चरण तुका विनवी ॥६॥


HARIPATH

देवाचिये द्वारीं उभा क्षणभरी । तेणें मुक्ति चारी साधियेल्या ॥ १ ॥
हरि मुखें म्हणा हरि मुखें म्हणा । पुण्याची गणना कोण करी ॥ २ ॥
असोनि संसारीं जिव्हे वेगु करी । वेदशास्त्र उभारी बाह्या सदा ॥ ३ ॥
ज्ञानदेव म्हणे व्यासाचिया खुणें । द्वारकेचा राणा पांडवां घरीं ॥ ४ ॥

चहूं वेदीं जाण साहीशास्त्रीं कारण । अठराही पुराणें हरिसी गाती ॥१॥ मंथुनी नवनीता तैसें घे अनंता । वायां व्यर्थ कथा सांडी मार्गु ॥२॥ एक हरि आत्मा जीवशिव सम । वायां तू दुर्गमा न घाली मन ॥३॥ ज्ञानदेवा पाठ हरि हा वैकुंठ । भरला घनदाट हरि दिसे ॥४॥

॥ तिन ॥ त्रिगुण असार निर्गुण हें सार । सारासार विचार हरिपाठ ॥१॥ सगुण निर्गुण गुणाचें अगुण । हरिवीणें मन व्यर्थ जाय ॥२॥ अव्यक्त निराकार नाहीं ज्या आकार । जेथुनि चराचर त्यासी भजें ॥३॥ ज्ञानदेवा ध्यानीं रामकृष्ण मनीं । अनंत जन्मांनी पुण्य होय ॥४॥

॥ चार ॥ भावेंवीण भक्ति भक्तिविण मुक्ति । बळेंवीण् शक्ति बोलं नये ॥१॥ कैसेनि दैवत प्रसन्न त्वरित । उगा राहें निवांत शिणसी वायां ॥२॥ सायासें करिसी प्रपंच दिननिशीं । हरिसी न भजसी कवण्या गुणें ॥३॥ ज्ञानदेव म्हणें हरिजप करणें । तुटेल धरणें प्रपंचाचें ॥४॥

॥ पाच ॥ योगयागविधि येणें नोहे सिद्धी । वायांचि उपाधि दंभ धर्म ॥१॥ भावेंविण देव न कळे नि:संदेह । गुरुविण अनुभव कैसा कळे ॥२॥ तपेंवीण दैवत दिधल्याविण प्राप्त । गुजेंविण हित कोण सांगे ॥३॥ ज्ञानदेव सांगे दृष्टांताची मात । साधूचे संगती तरणोपाय ॥४॥

॥ सहा ॥ साधुबोध झाला तो नुरोनियां ठेला । ठायींच मुराला अनुभवें ॥१॥ कापुराची वाती उजळली ज्योति । ठायींच समाप्ति झाली जैसी ॥२॥ मोक्षरेख आला भाग्यें विनटला । साधूंचा अंकिला हरिभक्त ॥३॥ ज्ञानदेवा गोडी संगति सज्जनीं । हरि दिसे जनीं आत्मतत्वीं ॥४॥

॥ सात ॥ पर्वताप्रमाणे पातक करणें । वज्रलेप होणें अभक्तासी ॥१॥ नाहीं ज्यांसी भक्ति ते पतित अभक्त । हरिसी न भजत दैवहत ॥२॥ अनंत वाचाळ बरळती बरळ । त्यां कैंचा दयाळ पावे हरि ॥३॥ ज्ञानदेवा प्रमाण आत्मा हा निधान । सर्वांघटीं पूर्ण एक नांदे ॥४॥

॥ आठ ॥ संतांचे संगतीं मनोमार्ग गति । आकळावा श्रीपति येणें पंथें ॥१॥ रामकृष्ण वाचा भाव हा जीवाचा । आत्मा जो शिवाचा राम जप ॥२॥ एकतत्व नाम साधिती साधन । द्वैताचें बंधन न बाधिजे ॥३॥ नामामृत गोडी वैष्णवां लाधली । योगियां साधली जीवनकळा ॥४॥ सत्वर उच्चार प्रल्हादीं बिंबला । उद्धवा लाधला कृष्णदाता ॥५॥ ज्ञानदेव म्हणे नाम हें सुलभ । सर्वत्र दुर्लभ विरळा जाणे ॥६॥

॥ न‌ऊ ॥ विष्णुविण जप व्यर्थ त्याचें ज्ञान । रामकृष्णीं मन नाहीं ज्याचें ॥१॥ उपजोनी करंटा नेणें अद्वय वाटा । रामकृष्णीं पैठा कैसा होय ॥२॥ द्वैताची झाडणी गुरुविण ज्ञान । तया कैचें कीर्तन घडे नामीं ॥३॥ ज्ञानदेव म्हणे सगुण हें ध्यान । नामपाठ मौन प्रपंचाचे ॥४॥

॥ दहा ॥ त्रिवेणीसंगमीं नाना तीर्थे भ्रमी । चित्त नाहीं नामीं तरी तें व्यर्थ ॥१॥ नामासी विन्मुख तो नर पापिया । हरिवीण धांवया न पावे कोणी ॥२॥ पुराणप्रसिद्ध वोलिले वाल्मीक । नामें तीन्ही लोक उद्धरती ॥३॥ ज्ञानदेव म्हणे नाम जपा हरीचें । परंपरा त्याचें कुळ शुद्ध ॥४॥

॥ अकरा ॥ हरि उच्चारणीं अनंत पापराशी । जातील लयासी क्षणमात्रे ॥१॥ तृण अग्निमेळें समरस झालें । तैसें नामें केलें जपतां हरि ॥२॥ हरि उच्चारण मंत्र पै अगाध । पळे भूतबाधा भेणे याचे ॥३॥ ज्ञानदेव म्हणे हरि माझा समर्थ । न करवे अर्थ उपनिषदां ॥४॥

॥ बारा ॥ तीर्थ व्रत नेम भावेंविण सिद्धि । वायांचि उपाधि करिसी जनां ॥१॥ भावबळें आकळे येऱ्हवीं नाकळे । करतळीं आंवळे तैसा हरि ॥२॥ पारियाचा रवा घेतां भूमिवरी । यत्न परोपरी साधन तैसें ॥३॥ ज्ञानदेव म्हणे निवृत्ति निर्गुण । दिधलें संपूर्ण माझे हातीं ॥४॥

॥ तेरा ॥ समाधि हरिची सम सुखेंवीण । न साधेल जाण द्वैतबुद्धि ॥१॥ बुद्धीचें वैभव अन्य नाहीं दुजें । एका केशवराजें सकळ सिद्धि ॥२॥ ऋद्धि सिद्धि निधी अवघीच उपाधि । जंव त्या परमानंदीं मन नाहीं ॥३॥ ज्ञानदेवी रम्य रमलें समाधान । हरिचें चिंतन सर्वकाळ ॥४॥

॥ चौदा ॥ नित्य सत्य मित हरिपाठ ज्यासी । कळीकाळ त्यासी न पाहे दृष्टी ॥१॥ रामकृष्ण उच्चार अनंतराशी तप । पापाचे कळप पळती पुढें ॥२॥ हरि हरि हरि मंत्र हा शिवाचा । म्हणती जे वाचा तयां मोक्ष ॥३॥ ज्ञानदेवा पाठ नारायण नाम । पाविजे उत्तम निजस्थान ॥४॥

॥ पंधरा ॥ एक नाम हरि द्वैतनाम दुरी । अद्वैत कुसरी विरळा जाणें ॥१॥ समबुद्धि घेतां समान श्रीहरि । शमदमांवरी हरि झाला ॥२॥ सर्वांघटीं राम देहांदेहीं एक । सूर्य प्रकाशक सहस्ररश्मी ॥३॥ ज्ञानदेवा चित्तीं हरिपाठ नेमा । मागिलिया जन्मा मुक्त झालों ॥४॥

॥ सोळा ॥ हरिनाम जपे तो नर दुर्लभ । वाचेसी सुलभ रामकृष्ण ॥१॥ राम कृष्ण नामीं उन्मनी साधली । तयासी लाधली सकळ सिद्धी ॥२॥ सिद्धि बुद्धि धर्म हरिपाठीं आले । प्रपंची निवाले साधुसंगे ॥३॥ ज्ञानदेवा नाम रामकृष्ण ठसा । येणें दशदिशा आत्माराम ॥४॥

॥ सतरा ॥ हरिपाठकीर्ति मुखें जरी गाय । पवित्रचि होय देह त्याचा ॥१॥ तपाचे सामर्थ्ये तपिन्नला अमूप । चिरंजीव कल्प वैकुंठीं नांदे ॥२॥ मातृपितृभ्राता सगोत्र अपार । चतुर्भुज नर हो‌ऊनि ठेले ॥३॥ ज्ञान गूढ गम्य ज्ञानदेवा लाधलें । निवृत्तीनें दिले माझ्या हातीं ॥४॥

॥ अठरा ॥ हरिवंशपुराण हरिनाम कीर्तन । हरिविण सौजन्य नेणें कांहीं ॥१॥ त्या नरा लाधलें वैकुंठ जोडलें । सकळ घडलें तीर्थाटन ॥२॥ मनोमार्गें गेला तो तेथे मुकला । हरिपाठीं स्थिरावला तोचि धन्य ॥३॥ ज्ञानदेवा गोडी हरिनामाची जोडी । रामकृष्णीं आवडि सर्वकाळ ॥४॥

॥ एकोणीस ॥ वेदशास्त्रपुराण श्रुतिचे वचन । एक नारायण सार जप ॥१॥ जप तप कर्म हरिविण धर्म । वा‌उगाचि श्रम व्यर्थ जाय ॥२॥ हरिपाठीं गेले ते निवांतचि ठेले । भ्रमर गुंतले सुमनकळिके ॥३॥ ज्ञानदेवां मंत्र हरिनामाचे शस्त्र । यमें कुळगोत्र वर्जियेले ॥४॥

॥ विस ॥ नामसंकीर्तन वैष्णवांची जोडी । पापे अनंत कोडी गेली त्यांची ॥१॥ अनंत जन्मांचे तप एक नाम । सर्वमार्ग सुगम हरिपाठ ॥२॥ योग याग क्रिया धर्माधर्म माया । गेले ते विलया हरिपाठीं ॥३॥ ज्ञानदेवा यज्ञ याग क्रिया धर्म । हरिविण नेम नाहीं दुजा ॥४॥

॥ एकविस ॥ काळ वेळ नाम उच्चारितां नाही । दोन्ही पक्ष पाहीं उद्धरती ॥१॥ रामकृष्ण नाम सर्व दोषां हरण । जडजीवां तारण हरि एक ॥२॥ हरिनाम सार जिव्हा या नामाची । उपमा त्या देवाची कोण वानी ॥३॥ ज्ञानदेवा सांग झाला हरिपाठ । पूर्वजां वैकुंठ-मार्ग सोपा ॥४॥

॥ बाविस ॥ नित्यनेम नामीं ते प्राणी दुर्लभ । लक्ष्मीवल्लभ तयां जवळी ॥१॥ नारायण हरि नारायण हरि । भुक्ति मुक्ति चारी घरीं त्यांच्या ॥२॥ हरिविण जन्म नरकचि पैं जाणा । यमाचा पाहुणा प्राणि होय ॥३॥ ज्ञानदेव पुसे निवृत्तीसी चाड । गगनाहुनि वाड नाम आहे ॥४॥

॥ तेविस ॥ सात पांच तीन दशकांचा मेळा । एक तत्त्वीं कळा दावी हरि ॥१॥ तैसें नव्हे नाम सर्वत्र वरीष्ठ । तेथें कांहीं कष्ट न लागती ॥२॥ अजपा जपणें उलट प्राणाचा । तेथेंहि मनाचा निर्धार असे ॥३॥ ज्ञानदेवा जिणें नामेंविण व्यर्थ । रामकृष्णीं पंथ क्रमियेला ॥४॥

॥ चौविस ॥ जप तप कर्म क्रिया नेम धर्म । सर्वांघटीं राम भाव शुद्ध ॥१॥ न सोडी हा भावो टाकी रे संदेहो । रामकृष्ण टाहो नित्य फोडी ॥२॥ जाति वित्त गोत कुलशील मात । भजकां त्वरीत भावयुक्त ॥॥ ज्ञानदेवा ध्यानीं रामकृष्ण मनीं । वैकुंठभुवनी घर केलें ॥४॥

॥ पंचविस ॥ जाणीव नेणीव भगवंतीं नाहीं । हरि‌उच्चारणीं पाही मोक्ष सदां ॥१॥ नारायण हरि उच्चार नामाचा । तेथें कळिकाळाचा रीघ नाहीं ॥२॥ तेथील प्रमाण नेणवें वेदांसी । तें जीवजंतूंसी केंवी कळे ॥३॥ ज्ञानदेवा फळ नारायण पाठ । सर्वत्र वैकुंठ केलें असे ॥४॥

॥ सव्वीस ॥ एक तत्व नाम दृढ धरीं मना । हरीसी करुणा ये‌ईल तुझी ॥१॥ तें नाम सोपें रे राम-कृष्ण गोविंद । वाचेसी सद्गद जपे आधीं ॥२॥ नामापरतें तत्त्व नाहीं रे अन्यथा । वायां आणिका पंथा जासील झणीं ॥३॥ ज्ञानदेवा मौन जप माळ अंतरी । धरोनी श्रीहरि जपे सदां ॥४॥

॥ सत्तावीस ॥ सर्व सुख गोडी साही शास्त्रें निवडी । रिकामा अर्धघडी राहूं नको ॥१॥ लटिका व्यवहार सर्व हा संसार । वायां येरझार हरिवीण ॥२॥ नाम मंत्र जप कोटी जा‌ईल पाप । रामकृष्णीं संकल्प धरुनि राहें ॥३॥ निजवृत्ति हे काढी सर्व माया तोडी । इंद्रियांसवडी लपू नको ॥४॥ तीर्थी व्रतीं भाव धरी रे करुणा । शांति दया पाहुणा हरि करी ॥५॥ ज्ञानदेवा प्रमाण निवृत्तिदेवीं ज्ञान । समाधि संजीवन हरिपाठ ॥६॥

॥ अठ्ठावीस ॥ अभंग हरिपाठ असती अठ्ठावीस । रचिले विश्वासें ज्ञानदेवें ॥१॥ नित्य पाठ करी इंद्रायणीतीरीं । होय अधिकारी सर्वथा तो ॥२॥ असावें एकाग्रीं स्वस्थ चित्त मनीं । उल्हासेंकरूनी स्मरावा हरि ॥३॥ अंतकाळी तैसा संकटाचे वेळीं । हरि त्या सांभाळी अंतर्बाह्य ॥४॥ संतसज्जनांनी घेतली प्रचीति । आळसी मंदमति केवीं तरे ॥५॥ श्रीगुरु-निवृत्तिवचन तें प्रेमळ । तोषला तात्काळ ज्ञानदेव ॥६॥

॥ एकोणतीस ॥ कोणाचें हें घर हा देह कोणाचा । आत्माराम त्याचा तोचि जाणे ॥१॥ मी तूं हा विचार विवेकें शोधावा । गोविंदामाधवा याच देहीं ॥२॥ देहीं ध्यातां ध्यान त्रिपुटींवेगळा । सहस्र दळी उगवला सूर्य जैसा ॥३॥ ज्ञानदेव म्हणे नयनाची ज्योति । या नांवे रूपें तीं तुम्ही जाणा ॥४॥

॥ तीस ॥ नामसंकीर्तन साधन पैं सोपें । जळतील पापें जन्मांतरींची ॥१॥ न लगती सायास जावें वनांतरा । सुखें येतो घरा नारायण ॥२॥ ठायींच बैसोनि करा एकचित्त । आवडी अनंत आळवावा ॥३॥ रामकृष्णहरि विठ्ठल केशवा । मंत्र हा जपावा सर्वकाळ ॥४॥ यावीण असतां आणीक साधन । वाहातसें आण विठोबाची ॥५॥ तूका म्हणे सोपें आहे सर्वांहूनि । शहाणा तो धणी घेतो येथें ॥६॥